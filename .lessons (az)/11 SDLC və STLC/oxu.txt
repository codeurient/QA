SDLC (Software Development Lifecycle) – Proqram təminatının hazırlanmasının həyat dövrü
STLC (Software Testing Lifecycle) – Proqram təminatının test olunmasının həyat dövrü



------------------------------------------------------------------------------------------------------------------------------------------------------
------------------------------------------------------------------------------------------------------------------------------------------------------

1) SDLC – proqram təminatının sıfırdan hazırlanması və istifadə üçün tam hazır olması prosesidir. Bu proses proqramın ideyası yarandıqdan 
sonra başlayır və o, istifadəyə yararsız olana qədər davam edir.


Bu dövr aşağıdakı 7 mərhələdən ibarətdir:
    a) İdeya və tələblərin toplanması – Proqramın nə üçün hazırlanacağı, hansı problemləri həll edəcəyi müəyyən olunur.
    b) Analiz və planlaşdırma – Layihənin necə icra ediləcəyi planlaşdırılır.
    c) Dizayn – Proqramın ümumi quruluşu və arxitekturası yaradılır. Buraya UI/UX dizayn da daxildir.
    d) Kod yazma (İnkişaf – Development) – Proqramçılar proqramı kodlaşdırırlar.
    e) Test etmə (Testing) – Hazırlanan proqramın səhvsiz işlədiyinə əmin olmaq üçün yoxlanılır.
    f) İstifadəyə buraxılma (Deployment) – Proqram real istifadəçilər üçün istifadəyə verilir.
    g) İstismar və dəstək (Maintenance & Support) – Proqram işlədikcə ortaya çıxan problemlər aradan qaldırılır və yenilənmələr edilir.


Bəzən bu mərhələlər paralel olaraq aparılır və ya iterativ (təkrarlanan) üsulla həyata keçirilir. Yəni, proqram birdəfəlik 
hazırlanıb tam bitmir, zamanla yenilənir və təkmilləşdirilir.
------------------------------------------------------------------------------------------------------------------------------------------------------
------------------------------------------------------------------------------------------------------------------------------------------------------

2) STLC – proqramın test olunması və keyfiyyətinin yoxlanılması prosesidir. Yəni, SDLC-nin test mərhələsinin daha ətraflı izah edildiyi bir modeldir. 
Burada proqramın səhvləri tapılır və onların düzəldilməsinə fokuslanılır.

Bunu belə düşün:
    SDLC – binanın tikilməsi prosesidir.
    STLC – binanın yoxlanılması və keyfiyyətinin qiymətləndirilməsi prosesidir.

------------------------------------------------------------------------------------------------------------------------------------------------------
------------------------------------------------------------------------------------------------------------------------------------------------------


3) SDLC-nin əsas mərhələləri (proqram təminatının hazırlanma prosesinin əsas addımları)

a) Tələblərin toplanması və analizi (Requirement Gathering and Analysis)

    - Burada proqramın hazırlanması üçün lazım olan bütün məlumatlar müştəridən alınır.
    - Müştərinin istədiyi funksiyalar, proqramın məqsədi və kimlər tərəfindən istifadə ediləcəyi dəqiqləşdirilir.
    - Əgər proqram pul köçürmələri ilə bağlıdırsa, hansı valyutalarla işləyəcəyi, hansı növ əməliyyatların yerinə yetiriləcəyi kimi detallar müəyyən edilir.
    - Bu mərhələnin sonunda SRS (Software Requirement Specification) adlı sənəd hazırlanır. Bu sənəd proqramçılar və müştəri üçün yol xəritəsi rolunu oynayır.

b) Dizayn (Design)

    - Yuxarıdakı tələblər (SRS sənədində yazılanlar) nəzərə alınaraq proqramın necə qurulacağı planlaşdırılır.
    - Burada proqramın arxitekturası (struktur sxemi) yaradılır və gələcək kodlaşdırma üçün əsas qoyulur.

c) İnkişaf / Kodlaşdırma (Implementation or Coding)

    - Proqramçılar dizayn sənədinə əsasən kod yazmağa başlayırlar.
    - Proqramın bütün funksional hissələri burada yaradılır.
    - Yəni, bu mərhələdə proqramın əsas işlək hissəsi formalaşır.


d) Test etmə (Testing)

    - Proqram tam hazır olduqdan sonra test edilir.
    - Burada proqramın səhvləri tapılır və düzəldilir.
    - Testçilər proqramın müştərinin tələblərinə tam uyğun olub-olmadığını yoxlayırlar.
    - Proqramın stabil işlədiyindən əmin olmaq üçün bir neçə dəfə təkrar test aparılır.

e) İstifadəyə vermə (Deployment)
    - Proqram test edildikdən sonra onu müştəriyə təqdim etmək lazımdır.
    - Bəzən proqramı birbaşa müştərinin sisteminə (istehsalat mühitinə) yükləyirlər, bəzən isə əvvəlcə UAT (User Acceptance Testing - İstifadəçi Qəbul Testi) aparılır.

    UAT nədir?
    - Proqramın bir nüsxəsi müştəri üçün ayrıca sınaq mühitində qurulur.
    - Müştəri proqramın funksiyalarını yoxlayır və əgər hər şey qaydasındadırsa, proqramın tam istifadəyə verilməsinə razılıq verir.

f) Dəstək və Baxım (Maintenance)
Proqram istifadəyə verildikdən sonra da onun üzərində iş davam edir. Burada 3 əsas məsələ var:
    I) Xətaların düzəldilməsi (Bug Fixes)
        - Əgər proqramda sonradan problemlər və ya xətalar aşkar edilərsə, onlar düzəldilir.

    II) Yeniləmələr (Updates)
        - Müştərinin ehtiyaclarına uyğun yeni funksiyalar əlavə edilə bilər.
        - Sistem yeni texnologiyalara uyğunlaşdırıla bilər.

    III) Təkmilləşdirmələr (Improvements)
        - Proqramın daha sürətli və daha rahat işləməsi üçün əlavə düzəlişlər və optimizasiyalar edilə bilər.
------------------------------------------------------------------------------------------------------------------------------------------------------
------------------------------------------------------------------------------------------------------------------------------------------------------


4) SDLC-də əlavə mərhələlər. Bəzi mənbələrdə SDLC-nin əlavə mərhələləri də qeyd olunur:

    I) İdeya və Planlaşdırma

        - Bu, "Tələblərin Analizi"ndən əvvəl gələn mərhələdir.
        - Burada proqramın hansı problemi həll edəcəyi müəyyən edilir.
        - Başqa sözlə, "Nəyə görə bu proqram hazırlanır?" sualına cavab verilir.

    II) İstifadəyə vermə (Və ya Ekspluatasiya - Deployment)
        - Bu, proqramın müştəriyə təqdim edilib istifadəyə buraxıldığı mərhələdir.

    III) İstifadədən çıxarma (Decommissioning)

        - Proqram köhnəldikdə və ya artıq lazımsız olduqda, onun istifadədən çıxarılması lazımdır.
        - Buraya aşağıdakı proseslər daxildir:
            - Məlumatların saxlanması (lazım olan məlumatların qorunması).
            - Məlumatların silinməsi (gizlilik və təhlükəsizlik məqsədilə).
            - Proqram və avadanlığın ləğvi və ya dəyişdirilməsi.




------------------------------------------------------------------------------------------------------------------------------------------------------
------------------------------------------------------------------------------------------------------------------------------------------------------



5) STLC – proqramın səhvlərdən təmizlənməsi və düzgün işlədiyini yoxlamaq üçün bir prosesdir.

STLC (Software Testing Lifecycle – Proqramın Test Dövrü) də SDLC-yə bənzəyən mərhələlərdən ibarətdir. Bütün bu mərhələlər 
bir-biri ilə bağlıdır və ardıcıl şəkildə həyata keçirilir.


------------------------------------------------------------------------------------------------------------------------------------------------------
------------------------------------------------------------------------------------------------------------------------------------------------------


6) STLC (Software Testing Lifecycle – Proqramın Test Dövrü) də SDLC-yə bənzəyən mərhələlərdən ibarətdir. 
Bütün bu mərhələlər bir-biri ilə bağlıdır və ardıcıl şəkildə həyata keçirilir.

    a) Tələblərin Analizi (Requirement Analysis)
        - Bu, ən vacib mərhələlərdən biridir, çünki məhz burada layihənin səhvləri minimal xərclə düzəldilə bilər.
        - Bu mərhələdə testin hansı üsullarla aparılacağı və avtomatlaşdırılmış testin lazım olub-olmaması müəyyən edilir.
        - Layihənin test edilməsi üçün nə qədər resurs (işçi, vaxt, alətlər və s.) lazım olduğu təxmin edilir.
        - Testin başlama və bitmə şərtləri də bu mərhələdə müəyyən olunur.

    b) Testin Planlaşdırılması (Test Planning)
        - Bu mərhələdə test prosesi üçün aydın bir plan hazırlanır.
        - Burada aşağıdakılar müəyyən edilir:
            - Testi kimlər edəcək və onların rolları nədir?
            - Hansı test alətləri və mühitlərdən istifadə olunacaq?
            - Testin keyfiyyətini necə ölçmək olar (metriklər, hesabatlar və s.)?
        - Plan layihənin tələbləri, test strategiyası və risk analizi əsasında tərtib olunur.

    c) Test Ssenarilərinin Hazırlanması (Test Case Development)
        - Bu mərhələdə proqramın bütün funksiyalarını yoxlamaq üçün test ssenariləri yazılır.
        - Əl ilə test və avtomatlaşdırılmış testlər fərqli şəkildə yazılır:
            - Əl ilə test ssenariləri sadə izahlarla (spisok kimi) yazılır.
            - Avtomatlaşdırılmış testlər üçün ayrıca kod yazılır.

    d) Test Mühitinin Hazırlanması (Test Environment Setup)

        - Test mühiti – proqramı yoxlamaq üçün lazım olan sistem və alətlərdir.

        - Test planında hansı mühitin istifadə olunacağı əvvəlcədən müəyyən edilir.
            - Lazım olan əməliyyat sistemləri və virtual maşınlar quraşdırılır.
            - Test alətləri (məsələn, Selenium, Katalon Studio) işə salınır.
            - Məlumat bazaları və digər komponentlər konfiqurasiya edilir.
            - Əgər xüsusi icazələr və dəstək lazımdırsa, DevOps və sistem administratorlarına müraciət edilir.

    e) Testlərin İcrası (Test Execution)
        - Bu mərhələdə hazırlanmış test ssenariləri işlədilir.
        - Testlər necə aparılır?
            - Bütün testlər xüsusi test menecment sistemində qeyd olunur.
            - Əgər test uğursuz alınırsa (faktiki nəticə gözlənilən nəticəyə uyğun gəlmirsə), bu səhv kimi qeyd edilir və təmir üçün proqramçılara göndərilir.
            - Düzəldilmiş səhvlər yenidən yoxlanılır.

    f) Test Dövrünün Bağlanması (Test Cycle Closure)
        - Bu, testin son mərhələsidir.
        - əticələr hazırlanır və hesabatlar müştəriyə təqdim edilir.
        - Hesabatda nə olur?
            - Testlərə nə qədər vaxt sərf edilib.
            - Nə qədər səhv tapılıb və düzəldilib.
            - Testlərin uğurlu keçmə faizləri.
    
        - Test komandası üçün də təhlil aparılır – hansı sahələrdə yaxşı işlənib, hansı sahələrdə inkişaf lazımdır.


------------------------------------------------------------------------------------------------------------------------------------------------------
------------------------------------------------------------------------------------------------------------------------------------------------------


STLC və SDLC arasındakı fərq

SDLC (Proqramın İnkişaf Dövrü)	                                        STLC (Proqramın Test Dövrü)

Məqsəd – proqramı hazırlamaq və inkişaf etdirmək.----------------------Məqsəd – hazırlanmış proqramı yoxlamaq və səhvləri tapmaq.
Layihənin funksionallığı və tələbləri toplanır.------------------------Tələblər yoxlanılır, test üçün uyğun olub-olmadığı müəyyən edilir.
Kod yazılır və proqram inkişaf etdirilir.------------------------------Testlər aparılır, səhvlər düzəldilir və proqramın keyfiyyəti yoxlanılır.
Müştəri üçün işlək məhsul hazırlanır.----------------------------------Müştəri üçün keyfiyyətli və səhvsiz məhsul təqdim edilir.